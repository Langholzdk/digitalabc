<h3 class="static-page--paragraph-heading">Motivation</h3>
<p>
  Det er politisk besluttet, at alle unge over 15 år skal have et NemID og en
  Digital Postkasse – de er nu digitale borgere!
</p>
<p>
  Det er vigtigt, at de unge ved dette, og at de øver sig i digital selvbetjening, for det er kanalen til
  kommunikation mellem det offentlige og borgerne i fremtiden.
</p>
<p>
  Det offentlige sender post til de unges digitale postkasse, og hvis ikke
  de tjekker den jævnligt, kan de risikere at gå glip af eksempelvis bøder, oplysninger om skat eller anden
  offentlig kommunikation.
</p>
